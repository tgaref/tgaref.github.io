+++
title = "Α31 Κρυπτογραφία"
ishome = false
iscourse = true
iscalendar = true
info = "/content/teaching/cryptography/"
calendar = "/content/teaching/cryptography/calendar"
material = "/content/teaching/cryptography/material"
+++
\newcommand{\week}[2]{
@@box
~~~ 
<h4 class="title is-4 has-text-primary-dark"><b>#1</b></h4>
~~~ 
#2
@@
}

@@block
@@content

### Ημερολόγιο μαθήματος

\week{Εβδομάδα 1: 14/2/2022 - 20/2/2022}{
Είδαμε κάποια ιστορικά κρυπτοσυστήματα (για παράδειγμα του Καίσαρα) και συζητήσαμε τις αδυναμίες τους.
Δώσαμε τον ορισμό του κρυπτοσυστήματος και της τέλειας ασφάλειας του Shannon. Είδαμε το one-time-pad
και αποδείξαμε ότι έχει τέλεια ασφάλεια. Το βασικό μειονέκτημα του one-time-pad είναι ότι το κλειδί
πρέπει να έχει μήκος όσο και το μήνυμα (και να μην χρησιμοποιείται περισσότερες από μία φορές).
Αποδείξαμε ότι *κάθε* κρυπτοσύστημα με τέλεια ασφάλεια έχει αυτό το μειονέκτημα.
Είδαμε την έννοια της σημασιολογικής ασφάλειας. Δώσαμε δύο ισοδύναμους ορισμούς χρησιμοποιώντας και 
στις δύο περιπτώσεις κάποιο παιχνίδι μεταξύ του Challenger και του Adversary.

**Διαβάστε:** Boneh-Shoup §2.1, 2.2, 2.3 \\
**Ασκήσεις:** [1ο φυλλάδιο](../crypto-assign-2022-1.pdf) \\
**Εργασία:** [1η εργασία](../assign-1) 
}

\week{Εβδομάδα 2: 21/2/2022 - 27/2/2022}{
Ορίσαμε την έννοια της ψευδοτυχαίας γεννήτριας αριθμών (PRG) και της ασφάλειας της.
Αποδείξαμε ότι το κρυπτοσύστημα ροής (Stream Cipher) είναι σημασιολογικά ασφαλές 
εφόσον χρησιμοποιείται μία PRG. Είδαμε ένα παράδειγμα κατασκευής μιας νέας PRG από
μία γνωστή PRG και αποδείξαμε ότι η νέα PRG είναι ασφαλής εφόσον είναι ασφαλής η
αρχική. Ορίσαμε πότε μία ψευδοτυχαία γεννήτρια είναι μη-προβλέψιμη και δείξαμε
ότι οι έννοιες της ασφάλειας και της μη-προβλεψιμότητας είναι ισοδύναμες. Κάναμε
κρυπτανάλυση της ψευδοτυχαίας γεννήτριας που στηρίζεται σε γραμμικές ισοτιμίες.
Ως εφαρμογή της ψευδοτυχαίας γεννήτριας είδαμε ένα σχήμα δέσμευσης (commitment scheme)
και πώς μπορούμε να "ρίξουμε ένα ζάρι" από απόσταση.

**Διαβάστε:** Boneh-Shoup §3.1, 3.2, 3.3, 3.4, 3.5, 3.7.1, 3.12 \\
**Εργασία:** [2η εργασία](../assign-2) 
}

\week{Εβδομάδα 3: 28/2/2022 - 6/3/2022}{
Ορίσαμε δύο νέα αντικείμενα, την ψευδοτυχαία γεννήτρια συναρτήσεων (PRF) και την
ψευδοτυχαία γεννήτρια μεταθέσεων (PRP) και την ασφάλεια τους. Είδαμε ότι μία 
ασφαλής PRP είναι ασφαλής PRF, εφόσον το πεδίο ορισμού (που είναι και πεδίο τιμών)
είναι υπερ-πολυωνυμικό (στην παράμετρο ασφαλείας). Είδαμε πώς από μια ασφαλή PRF
μπορούμε να πάρουμε μία ασφαλή PRG. Ισχύει και το αντίστροφο. Είδαμε την κατασκευή 
χωρίς την απόδειξη. Ένας τμηματικός κώδικας (block cipher) είναι μία PRP. Είδαμε
ότι η κρυπτογράφηση, με μία ασφαλή PRP, ενός μόνο block (ή περισσότερων με ECB
mode λειτουργίας, *εφόσον* τα blocks είναι διακεκριμένα) είναι σημασιολογικά ασφαλής.
Όταν το μήνυμα επιτρέπεται να περιλαμβάνει επαναλαμβανόμενα blocks, υπάρχει 
αντίπαλος που έχει πλεονέκτημα 1 στο παιχνίδι της σημασιολογικής ασφάλειας.
Είδαμε πρακτικές κατασκευές τμηματικών κωδίκων. Ειδικότερα, είδαμε τη μετάθεση 
Feistel, το DES και το AES. Είδαμε ότι ένα δίκτυο Feistel με τρεις γύρους 
είναι αρκετό για να πάρει κάποιος μία ασφαλή PRP από μία ασφαλή PRF. 

**Διαβάστε:** Boneh-Shoup §4.1, 4.2, 4.4  \\
**Ασκήσεις:** [2ο φυλλάδιο](../crypto-assign-2022-2.pdf) \\
}

\week{Εβδομάδα 4: 7/3/2022 - 13/3/2022}{
Παρατηρήσαμε ότι το παιχνίδι της σημασιολογικής ασφάλειας ορίζει την έννοια
της ασφάλειας όταν με ένα κλειδί κρυπτογραφείται ένα μόνο μήνυμα. Για να περιγράψουμε
τη χρήση ενός κλειδιού για κρυπτογράφηση πολλών μηνυμάτων διευρύνουμε το παιχνίδι και
καταλήγουμε στην έννοια της επίθεσης επιλεγμένων μηνυμάτων (Chosen Plaintext Attack - CPA)
και αντίστοιχα της ασφάλειας έναντι τέτοιων επιθέσεων. Είδαμε ότι ένα ντετερμινιστικό
κρυπτοσύστημα δεν μπορεί να είναι CPA ασφαλές. Είδαμε πώς από μία ασφαλή PRF και
ένα ασφαλή block cipher (PRP) μπορούμe να κατασκευάσουμε ένα CPA ασφαλές κρυπτοσύστημα.
Μιλήσαμε για θέσεις λειτουργίας (modes of operation) ενός block cipher και ειδικότερα 
για ECB, CBC και CTR modes. Κάναμε μία εισαγωγή στην έννοια της πιστοποίησης αυθεντικότητας
ενός μηνύματος και του Message Authentication Code (MAC). Ορίσαμε την ασφάλεια ενός
MAC - μάλιστα δώσαμε δύο ορισμούς (ο δεύτερος φαινομενικά ισχυρότερος) και δείξαμε ότι
είναι ισοδύναμοι. Είδαμε ότι μία ασφαλής PRF είναι ένα ασφαλές MAC.

**Διαβάστε:** Boneh-Shoup §5.1, 5.2, 5.3, 5.4, 6.1, 6.2, 6.3 \\
}

\week{Εβδομάδα 5: 14/3/2022 - 20/3/2022}{
Είδαμε τις κατασκευές CBC και Cascade για την κατασκευή MAC για μηνύματα μεγάλου μήκους.
Είδαμε πώς κανείς μπορεί να επιτεθεί σε αυτές τις κατασκευές: extension attacks. Αυτές 
είναι και οι μόνες δυνάτες επιθέσεις. Συζητήσαμε δύο τρόπους για να διορθώσουμε το
πρόβλημα: το τελικό tag να είναι κρυπτογραφημένο ή να χρησιμοποιήσουμε ένα αλγόριθμο
$\mathrm{pf}$ με την ιδιότητα, για διαφορετικά μηνύματα $m_0, m_1$, τα
$\mathrm{pf}(m_0), \mathrm{pf}(m_1)$ να 
μην είναι το ένα prefix του άλλου (με μεγάλη πιθανότητα, εάν ο αλγόριθμος $\mathrm{pf}$ είναι
randomized), ώστε να μην μπορεί να γίνει extension attack. Ορίσαμε την έννοια της
Universal Hash Function (UHF) και πώς μπορεί να χρησιμοποιηθεί για κατασκευή MAC. Είδαμε
κατασκευές UHF.

**Διαβάστε:** Boneh-Shoup §6.4, 6.5, 6.6, 6.7, 7.1, 7.2, 7.3 \\
}

\week{Εβδομάδα 6: 21/3/2022 - 27/3/2022}{
Το μάθημα της Τρίτης ακυρώθηκε λόγω έκτακτης υποχρέωσης του διδάσκοντα.
Το μάθημα της Παρασκευής δε θα γίνει αφού η Παρασκευή 25/3 είναι αργία.
Μπορείτε να αξιοποιήσετε το κενό μελετώντας το 3ο φυλλάδιο ασκήσεων.

**Ασκήσεις:** [3ο φυλλάδιο](../crypto-assign-2022-3.pdf) \\
**Εργασία:** [3η εργασία](../assign-3) 
}


@@
@@
